# Retrospektiivitekniikat

Retrospektiivitekniikkojen avulla ryhmä voi käydä läpi edellisen sprintin aikaista työskentelyä niin, että kaikilla on mahdollisuus esittää ajatuksiaan ja havaintojaan. Tekniikoissa voidaan kerätä havaintoja esimerkiksi keskustellen tai paperilapuille kirjoittaen. Havaintoja voidaan luokitella esimerkiksi sen perusteella, mitä havainnon tekijä tuntee asiaan liittyen tai millaisia muutoksia ryhmän työskentelyyn halutaan tehdä. Yhtenä esimerkkinä tällaisista tekniikoista on [Start, Stop, Continue, More of, Less of Wheel](http://retrospectivewiki.org/index.php?title=Start,_Stop,_Continue,_More_of,_Less_of_Wheel), jonka avulla voidaan noin 10-25 minuutissa käydä läpi ajatuksia siitä, mitä työskentelyyn voitaisiin lisätä, mitä asioita voidaan pitää ennallaan ja mitä siitä voisi poistaa. Toinen esimerkki on [Glad, Sad, Mad](http://retrospectivewiki.org/index.php?title=Glad,_Sad,_Mad), johon varataan noin tunti aikaa ja jossa osallistujat pääsevät kertomaan laajasti havainnoistaan liittyen sekä sprinttiin että myös projektiin vaikuttaviin tiimin ulkopuolisiin seikkoihin. Oli tekniikka mikä hyvänsä, niin tavoitteena on oppia menneestä sprintistä ja löytää tapoja parempaan työskentelyyn seuraavassa jatkossa.
